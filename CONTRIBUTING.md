# Come contribuire

In quanto collaboratori e responsabili di questo progetto, nell’interesse di incoraggiare una comunità aperta ed accogliente, noi ci impegnamo a rispettare tutte le persone che contribuiscono attraverso la segnalazione di problemi, la richiesta di funzionalità, l’aggiornamento della documentazione, la creazione di pull request o patch ed altre attività.

Noi ci impegnamo a rendere la partecipazione a questo progetto una esperienza libera da molestie per tutti, indipendentemente dal livello di esperienza, sesso, identità ed espressione di genere, orientamento sessuale, disabilità, aspetto fisico, corporatura, razza, etnia, età, religione e nazionalità.

Prima di contribuire a questa repository è opportuno discutere delle modifiche e delle modalità con le quali vengono effettuate con i proprietari della repository via issue, e-mail o con qualsiasi altro metodo.

Pur essendo volontari, ci teniamo a mantenere la repository un luogo civile di discussione e approfondimento, ogni mancanza verrà punita con l'allontanamento permanente da questa repository e dagli altri progetti di LoScambialibri.it.

## Processo di pull request

1. Assicurarsi che i moduli installati (`node_modules`) non vengano inclusi nella repository, e con essi anche tutti i moduli non **strettamente necessari** al funzionamento dell'applicazione.

2. Aggiornare il [README.md](/README.md) con modifiche come nuove variabili d'ambiente, modifiche di certi paragrafi, dipendenze critiche e quant'altro.

3. Dopo aver inviato la Pull Request verrà analizzata ed eventualmente testata da un reviewer. Nel caso di esito positivo verrà effettuato il merge sul branch `dev`, testata nell'ambiente di QA e dopo un tempo sufficiente verrà portata in `master` per la release. In caso di esito negativo la Pull Request andrà rivista seguendo le istruzioni del reviewer.

## I nostri standard

Esempi di comportamenti che contribuiscono alla creazione di un ambiente positivo:

- Usare un linguaggio chiaro ed aperto (in italiano, se necessario in inglese)
- Essere rispettosi dei differenti punti di vista ed esperienze
- Accettare di buon grado le critiche costruttive
- Concentrarsi su cosa è meglio per la community e per il progetto

Esempi di comportamenti che non saranno accettati:

- Usare riferimenti sessuali espliciti, sia testuali che grafici
- Commenti dispregiativi, insulti, attacchi personali e politici, trolling
- Molestie pubbliche o private
- Pubblicazione di dati personali di altri utenti, senza previa autorizzazione esplicita
- Altre condotte che ragionevolmente possano essere considerate non etiche o poco professionali

I responsabili del progetto hanno il diritto e la responsabilità di rimuovere, modificare, o cancellare commenti, commit, codice, modifiche del wiki, ticket, ed altri contributi che non sono in linea con questo Codice di Comportamento, o di bandire temporaneamente o permanentemente qualsiasi collaboratore per altri comportamenti che verranno ritenuti inappropriati, intimidatori, offensivi o dannosi.

Con l’adozione di questo Codice di Comportamento i responsabili del progetto si impegnano ad applicare equamente e costantemente questi princìpi ad ogni aspetto della gestione di questo progetto. I responsabili del progetto che non seguiranno o applicheranno il Codice di Comportamento potranno essere permanentemente rimossi dal team.

Questo Codice di Comportamento è applicabile sia al progetto online che agli spazi pubblici quando un individuo rappresenta il progetto stesso o la sua comunità.

## Segnalazioni

Casi di comportamento ingiurioso, molesto o altrimenti inaccettabile possono essere riportati contattando il responsabile del progetto tramite [codewizard@loscambialibri.it](mailto:codewizard@loscambialibri.it). Tutti i reclami saranno revisionati ed indagati e risulteranno in una risposta ritenuta necessaria ed appropriata alle circostanze. I responsabili sono obbligati a manterere riserbo rispetto a chi riporta un caso.

## Attribuzioni

Questo Codice di Comportamento è adattato da [Contributor Covenant](https://www.contributor-covenant.org/) versione 1.4, disponibile presso [https://www.contributor-covenant.org/version/1/4/code-of-conduct](https://www.contributor-covenant.org/version/1/4/code-of-conduct).